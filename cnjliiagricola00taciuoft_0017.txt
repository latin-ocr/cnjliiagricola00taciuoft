IV. Gnaeus Julius Agricola, vetere et illustri
Forojuliensium colonia ortus, utrumque avum· pro-
curatorem Caesarum habuit (quae equestris nobilitas
est). Pater fuitJulius Graecinus, senatorii ordinis, studio
eloquentiae sapientiaeque notus, iisque ipsis virtutibus
iram Caii Caesaris meritus ; namque Marcum Silanum
accusare jussus, et (quia abnuerat) interfectus, est·
Mater · Julia Procilla fuit, rarae castitatis. In hujus sinu
indulgentiaque educatus, per omnem honestarum ar-
tium cultum ‘pueritiam adolescentiamque transegit.
Arcebat [hoc] eum ab illecebris peccantium (praeter
ipsius bonam integramque naturam)—quod statim-par-
vulus sedem ac magistram studiorum· Massiliam habuit,
locum Graeca comitate et provinciali parsimonia · mix-
tum ac bene compositum. Memoria teneO, solitum
ipsum narrare: ‘se prima-in-juventa studium philo-
‘sophiae acrius (ultra quam concessum Romano ac
‘ senatori) hausisse, ni prudentia matris·incensum ac
‘fiagrantem animum coercuisset! Scilicet subh'me et
erectum ingenium, pulchritudinem ac speciem magnae
excelsaeque gloriae, vehementius quam caute appete-
bat. Mox mitigavit ratio et aetas; retinuitque (quod
est difficillimum) ex sapientia modum.

V. Prima castrorum rudimenta· in Britannia
Suetonio Paulino, diligenti ac moderato duci, appro-
bavit, electus · quem contubernio aestimaret. Nec
Agricola licenter (more juvenum, qui militiam in
lasciviam vertunt), neque segniter ad voluptates et
commeatus, titulum tribunatus·et inscitiam rettulit:
sed noscere provinciam, nosci exercitui3 discere a
per1't1's3 sequi optimos; nihil appetere jactatione,
nihil ob formidinem recusare3 simulque et anxius et
intentus agere. Non sane alias excitatior· magisque in
ambiguo Britannia fuit. Trucidati veterani ; incensae

ΙΙ

